---
title: 'Gestire i contatti dei servizi OVHcloud'
slug: gestisci_i_tuoi_contatti
excerpt: 'Come gestire i contatti dei tuoi servizi dallo Spazio Cliente OVHcloud'
section: 'Per iniziare'
order: 6
---

**Ultimo aggiornamento: 20/05/2020**

## Obiettivo

Un servizio OVHcloud è generalmente associato a diversi contatti,  che possono effettuare azioni specifiche in base alle autorizzazioni di cui dispongono. 

**Questa guida ti mostra quali contatti è possibile associare ai tuoi servizi, quali operazioni possono effettuare e come modificarli dallo Spazio Cliente OVHcloud.**

## Definizione

Ecco i diversi contatti disponibili e il loro ruolo:

- **Il contatto amministratore** gestisce gli aspetti amministrativi e tecnici di un servizio, può modificare tutti gli altri contatti e le informazioni del proprietario di un servizio (ad esempio, i domini) 
- Il **contatto tecnico** gestisce esclusivamente gli aspetti tecnici del servizio
- **Il contatto di fatturazione** gestisce esclusivamente gli aspetti relativi alla fatturazione e riceve le notifiche dei rinnovi. 

L'identificativo cliente è un codice personale che viene inviato via email al momento della creazione dell’account OVHcloud. È composto da due lettere seguite da diversi numeri e termina con -ovh (esempio: **xx11111-ovh**) Al momento dell’ordine di una soluzione OVHcloud, l’identificativo viene associato come contatto al servizio scelto.

![Gestione dei contatti](images/managing_contacts_scheme.png){.thumbnail}


## Prerequisiti

- Avere accesso allo [Spazio Cliente OVHcloud](https://www.ovh.com/auth/?action=gotomanager&from=https://www.ovh.it/&ovhSubsidiary=it){.external}
- Avere accesso all'indirizzo email inserito nel tuo profilo
- Disporre dei diritti sufficienti sul servizio interessato
- Avere a disposizione l’identificativo cliente del nuovo contatto (per cui si sta effettuando la modifica)
- Il nuovo contatto deve avere accesso all'indirizzo email inserito nel proprio profilo
- Il vecchio e il nuovo contatto di fatturazione devono essere in regola con i pagamenti dei propri servizi

## Procedura

### Accedi alla pagina di gestione dei contatti

Accedi allo [Spazio Cliente OVHcloud](https://www.ovh.com/auth/?action=gotomanager&from=https://www.ovh.it/&ovhSubsidiary=it){.external}, clicca sul tuo nome utente in alto a destra e seleziona `Gestisci i contatti`{.action}.

![Gestione dei contatti](images/hubcontacts.png){.thumbnail}

Visualizzi una tabella con i diversi servizi per cui il tuo identificativo cliente è stato indicato come contatto.

![Gestione dei contatti](images/managing_contacts_02.png){.thumbnail}



### Modifica i contatti di un servizio

Accedi alla pagina di gestione dei contatti e clicca sui`...`{.action}in corrispondenza del servizio che vuoi modificare e poi clicca su `Modifica i contatti`{.action}. Inserisci i nuovi contatti e infine clicca su`Conferma`{.action}.

![Gestione dei contatti](images/managing_contacts_03.png){.thumbnail}

![Gestione dei contatti](images/managing_contacts_04.png){.thumbnail}

Se l’operazione va a buon fine, i contatti interessati riceveranno un’email. 

#### Sei il contatto amministratore

In qualità di amministratore, puoi effettuare diverse operazioni sui contatti di un servizio:

- definire un nuovo contatto tecnico e/o di fatturazione. Questa operazione richiede una conferma sia da parte tua che del nuovo contatto. Il contatto precedente riceverà un’email che lo informa della modifica

- assegnarsi il ruolo di contatto tecnico e/o di fatturazione. Questa operazione richiede una tua conferma. Il contatto precedente riceverà un’email che lo informa della modifica 

- definire un nuovo contatto amministratore al tuo posto. Questa operazione richiede una conferma sia da parte tua che del nuovo contatto. 

#### Sei il contatto tecnico

Puoi solo definire un altro contatto tecnico per sostituirti. Questa operazione richiede una conferma sia da parte tua che del nuovo contatto.

#### Sei il contatto di fatturazione

Puoi solo definire un altro contatto di fatturazione per sostituirti. Questa operazione richiede una conferma sia da parte tua che del nuovo contatto.

> [!warning]
> Il vecchio e il nuovo contatto di fatturazione devono essere in regola con i pagamenti dei propri servizi.
>

### Conferma, rifiuta o verifica lo stato di una modifica del contatto

Per visualizzare e gestire le richieste in corso, clicca sulla scheda `Le tue richieste`{.action}. Qui puoi accettare o rifiutare una richiesta.

![Gestione dei contatti](images/managing_contacts_05.png){.thumbnail}

Per farlo, è necessario disporre del codice di conferma (token) contenuto nell'email ricevuta.

> [!primary]
> Questo codice è personale, può essere utilizzato una sola volta ed è diverso per i due contatti.
>

L'email ricevuta contiene anche un link che reindirizza direttamente alla pagina da cui è possibile accettare o rifiutare la richiesta. Cliccando il link presente nell’email, il codice di convalida (token) verrà inserito automaticamente.

Se uno dei contatti non ha ricevuto l'email, l'indirizzo di contatto inserito nel profilo potrebbe non essere aggiornato. Se uno dei contatti non ha ricevuto l’email, è necessario verificare la correttezza dell’indirizzo inserito nel profilo ed eventualmente aggiornarlo, prima di richiedere un nuovo invio tramite il pulsante `Invia di nuovo la richiesta`{.action}. 

![Gestione dei contatti](images/managing_contacts_06.png){.thumbnail}

Se la modifica viene confermata da uno solo dei contatti, verrà visualizzato un messaggio che informa che la richiesta è ancora in attesa di convalida da parte dell'altro contatto. Nel caso che uno dei contatti abbia appena confermato la richiesta, è possibile che l’aggiornamento della pagina nello [Spazio Cliente OVHcloud](https://www.ovh.com/auth/?action=gotomanager&from=https://www.ovh.it/&ovhSubsidiary=it){.external} richieda alcuni minuti.

![Gestione dei contatti](images/managing_contacts_07.png){.thumbnail}

Non appena entrambi i contatti avranno confermato la richiesta, la modifica sarà effettiva. Entrambi i contatti riceveranno un'email per informarli che la richiesta è stata elaborata.

### Caso specifico di un proprietario di dominio

Al momento dell'ordine di un servizio OVHcloud, hai definito un proprietario per questo servizio. Se il proprietario non ha accesso all'account OVHcloud associati al servizio che desidera recuperare, ha la possibilità di trasferire la proprietà di un dominio a un terzo o di recuperare l'amministrazione del dominio, seguendo le seguenti procedure:

[Modifica il proprietario di un servizio](https://www.ovh.com/cgi-bin/it/procedure/procedureChangeOwner.cgi)

[Modificare il contatto amministratore, tecnico di fatturazione del tuo servizio](https://www.ovh.com/fr/cgi-bin/it/procedure/procedureChangeContacts.cgi)

Il controllo di ogni procedura viene effettuato via email e sarà necessario verificare l'identità. Le istruzioni dettagliate ti verranno fornite durante ogni procedura.

## Per saperne di più

Contatta la nostra Community di utenti all’indirizzo [https://community.ovh.com/en/](https://community.ovh.com).
