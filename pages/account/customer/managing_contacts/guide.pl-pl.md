---
title: Zarządzanie kontaktami swoich usług
slug: zarzadzanie_kontaktami
excerpt: 'Dowiedz się, jak zarządzać kontaktami dla Twoich usług OVHcloud'
section: Pierwsze kroki
order: 6
---

**Ostatnia aktualizacja z dnia 27-05-2020** 

## Wprowadzenie

Większość usług tworzonych w OVHcloud jest zarządzana przez wiele kontaktów. Każdy z tych kontaktów jest przypisany do identyfikatora klienta. 

**Dowiedz się, jak zarządzać kontaktami Twoich usług OVHcloud.**

## Definicja

Istnieją trzy rodzaje kontaktów:

- **Kontakt administracyjny** zarządza kwestiami administracyjnymi i technicznymi usługi. Ma uprawnienia do modyfikowania wszystkich kontaktów i może wprowadzać zmiany w informacjach właściciela usługi, takich jak nazwy domeny.
- **Kontakt techniczny** zarządza wyłącznie kwestiami technicznymi usługi.
- **Kontakt księgowy** zarządza wyłącznie płatnościami usługi, w tym przelewami. Kontakt ten otrzymuje zwłaszcza powiadomienia o odnowieniu. 

Identyfikator klienta to osobisty login, który otrzymujesz e-mailem podczas tworzenia konta klienta w OVHcloud. Najczęściej składa się on z dwóch liter i następujących po nich cyfr. Na przykład: **xx11111-ovh**. Podczas zamawiania usług identyfikator ten jest do nich przypisany jako kontakt.

![Contact management](images/managing_contacts_scheme.png){.thumbnail}


## Wymagania początkowe

- Dostęp do [Panelu klienta OVHcloud](https://www.ovh.com/auth/?action=gotomanager&from=https://www.ovh.pl/&ovhSubsidiary=pl){.external}.
- Dostęp do adresu e-mail podanego w profilu.
- Wystarczające uprawnienia dotyczące danej usługi.
- Posiadanie identyfikatora klienta nowego kontaktu (dla którego wprowadzasz zmianę).
- Nowy kontakt musi mieć dostęp do adresu e-mail podanego w jego profilu.
- Stary i nowy kontakt księgowy muszą mieć uregulowane płatności.

## W praktyce

### Dostęp do zarządzania kontaktami

Zaloguj się do [Panelu klienta OVHcloud](https://www.ovh.com/auth/?action=gotomanager&from=https://www.ovh.pl/&ovhSubsidiary=pl){.external}, kliknij nazwę powiązaną z Twoim identyfikatorem klienta na pasku menu w prawym górnym rogu, a następnie kliknij pozycję `Zarządzanie kontaktami`{.action}.

![Contact management](images/hubcontacts.png){.thumbnail}

Pojawi się tabela, która umożliwia wyświetlenie różnych usług, dla których Twój identyfikator klienta jest podany jako kontakt.

![Contact management](images/managing_contacts_02.png){.thumbnail}



### Zmiana kontaktów usługi

Na stronie zarządzania kontaktami kliknij przycisk `…`{.action} po prawej stronie usługi, którą chcesz zmienić, a następnie kliknij `Zmień kontakty`{.action}. Podaj nowy kontakt lub nowe kontakty, a następnie kliknij przycisk `Zatwierdź`{.action}.

![Contact management](images/managing_contacts_03.png){.thumbnail}

![Contact management](images/managing_contacts_04.png){.thumbnail}

Do kontaktów, których dotyczy ten proces modyfikacji, zostanie wysłany e-mail.

#### Jestem kontaktem administracyjnym

Jako administrator możesz przeprowadzać różne działania wobec kontaktów dla usługi, na przykład:

- Wyznaczać nowy kontakt do zarządzania technicznego i/lub księgowego. Konieczne jest potwierdzenie z Twojej strony oraz ze strony nowego kontaktu. Stary kontakt otrzyma e-mail informujący o zmianie, gdy ta zostanie zakończona.

- Przywracać zarządzanie techniczne i/lub księgowe. Ten wniosek wymaga zatwierdzenia. Stary kontakt otrzyma e-mail informujący o zmianie. 

- Wyznaczać nowy kontakt administracyjny na swoje miejsce. Konieczne jest potwierdzenie z Twojej strony oraz ze strony nowego kontaktu. 

#### Jestem kontaktem technicznym

Możesz wyznaczyć wyłącznie inny kontakt techniczny na Twoje miejsce. Konieczne jest potwierdzenie z Twojej strony oraz ze strony nowego kontaktu technicznego.

#### Jestem kontaktem księgowym

Możesz wyznaczyć wyłącznie inny kontakt księgowy na swoje miejsce. Konieczne jest potwierdzenie z Twojej strony oraz ze strony nowego kontaktu księgowego.

> [!warning]
> Stary i nowy kontakt księgowy nie może mieć żadnych nieuregulowanych faktur.

### Zatwierdzenie, odrzucenie lub śledzenie zmiany kontaktu

Aby śledzić bieżące wnioski i zarządzać nimi, kliknij kartę `Moje wnioski`{.action}. Tutaj możesz zaakceptować lub odrzucić wniosek.

![Contact management](images/managing_contacts_05.png){.thumbnail}

W tym celu musisz mieć kod potwierdzający (zwany również tokenem) zawarty w e-mailu z prośbą o zatwierdzenie lub odrzucenia wniosku.

> [!primary]
> Ten jednorazowy kod jest przypisany do konkretnej osoby i różni się dla obu kontaktów.

Otrzymany e-mail zawiera również link prowadzący bezpośrednio do strony umożliwiającej zatwierdzenie lub odrzucenie wniosku. Gdy klikniesz ten link, kod potwierdzający (token) zostanie automatycznie wstępnie uzupełniony.

Jeśli jeden z kontaktów nie otrzymał e-maila, może to na przykład oznaczać, że adres kontaktowy podany w profilu jest nieaktualny. Można to sprawdzić w swoim profilu, w razie potrzeby zmienić adres, a następnie ponownie poprosić o przesłanie e-maila, klikając przycisk `Prześlij ponownie wniosek`{.action}.

![Contact management](images/managing_contacts_06.png){.thumbnail}

Jeśli tylko jeden kontakt zatwierdzi zmianę, pojawi się komunikat informujący, że wniosek wciąż oczekuje na zatwierdzenie przez drugi kontakt. Gdy jeden z kontaktów zatwierdzi wniosek, informacje wyświetlane w [Panelu klienta OVHcloud](https://www.ovh.com/auth/?action=gotomanager&from=https://www.ovh.pl/&ovhSubsidiary=pl){.external} zaktualizują się w ciągu kilku minut.

![Contact management](images/managing_contacts_07.png){.thumbnail}

Gdy oba kontakty zatwierdzą wniosek, zmiany wejdą w życie po kilku minutach. Oba kontakty otrzymają e-mail informujący o pomyślnym rozpatrzeniu wniosku.

### Przypadek właściciela domeny

Podczas zamawiania usługi OVHcloud zdefiniowałeś dla niej właściciela. Właściciel może, jeśli nie ma dostępu do kont OVHcloud powiązanych z usługą, którą chce odzyskać, przekazać własność domeny innej osobie lub odzyskać administrację domeny, stosując następujące procedury:

[Zmiana właściciela usługi](https://www.ovh.com/cgi-bin/pl/procedure/procedureChangeOwner.cgi)

[Zmianę kontaktów: administracyjnego, technicznego oraz księgowego dla Państwa domeny](https://www.ovh.com/fr/cgi-bin/pl/procedure/procedureChangeContacts.cgi)

Każda procedura jest monitorowana za pomocą wiadomości e-mail i konieczna będzie weryfikacja tożsamości. Szczegółowe instrukcje będą udzielane przez cały czas trwania procedury.

## Sprawdź również

Przyłącz się do społeczności naszych użytkowników na stronie [https://community.ovh.com/en/](https://community.ovh.com/en/)
